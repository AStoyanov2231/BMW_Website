---
alwaysApply: true
---

Курсовият проект представлява разработване на уеб сайт на избрана от студента организация. Уеб сайтът трябва да е на български език и не може да бъде от тип „one page”. Уеб сайтът се разработва при спазване на следните изисквания:

1.Съдържание на уеб сайта:

- за организацията – име, история, мисия, постижения; информация за партньори и/или клиенти. При представяне на организацията да се използва не само текстово описание, но и изображения, вградени елементи (презентация, видео);
- основна дейност – представяне на дейността на организацията, описание на предлаганите услуги/продукти. Съдържанието на страницата да се структурира (по категории, по потребители, по проекти или друг подход). При представяне на дейността да се включат разнообразни елементи изображения, таблица и др.;
- новини – актуална информация за текущи и бъдещи събития;
- контакти – контактна информация, геокарта и н форма за контакт с поне 3 полета (име, e-mail, съобщение);
- галерия със снимки – минимум 6 изображения, подредени в подходяща структура;
- друга информация – по избор на студента (например: екип, често задавани въпроси, препратки, полезни ресурси и др.).

2. Дизайн, оформление, навигация:

- унифицирано оформление – основният текст във всички страници да е с еднакъв шрифт, размер и цвят; всички заглавия да са форматирани последователно;
- цветовете да са съобразени с тематиката на сайта;
- основната навигация да присъства на всички страници, да е лесно достъпна и четлива, възможност за връщане към началната страница от логото или бутон „Начало“;- във footer-а на всяка страница – хиперлинкове към основни елементи, страници; препратки към социални мрежи, партньори и др.

3. Технически изисквания:

- да се използва външен CSS файл за стилове;
- кодът да съдържа елементи за SEO оптимизация – описателни meta тагове, подходящи ключови думи в съдържанието, смислени заглавия на страниците, ALT атрибути на изображенията и др.;
- уеб сайтът трябва да бъде публикуван на безплатен хостинг;
- за разработката на уеб сайта не може да се използват платформи, CMS системи (WordPress, Joomla и др.) и готови html/css шаблони за уеб сайтове.

Курсовият проект се разработва индивидуално. Срокът за предаването му (прикачването му в системата eLearn) е 5.01.2026 г. Необходимо е да се предадат 2 линка:

- към архив с всички файлове (качен в Google Диск);
- към публикувания на хостинг уеб сайт.

Уеб сайтове, които са направени по готов шаблон, със CMS система, състоят се от 1 страница и не са на български език няма да бъдат оценявани.

Критерии при оценяване на курсовия проект:

1. Съдържание и пълнота на начална страница, страниците за дейността на организацията, новини, контакти и галерия (6 т.)
2. Подходящ дизайн и стилово оформление – цветове, шрифтове, пространствено разположение на елементите в уеб страниците. (4 т.)
3. Хиперлинкове във footer-а на страниците. (2 т.)
4. Наличие на елементи за SEO оптимизация на сайта. (2 т.)
5. Публикуване на избран хостинг (3 т.)
6. Поддръжка на интернет браузъри Firefox, Chrome, Opera, Safari. (1 т.)
7. Качество на кода и бързодействие (1 т.)
8. Креативност и допълнителни елементи (1 т.)
9. За адаптивност на уеб сайта и JavaScript функции – до 3 бонус точки.
